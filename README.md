# PORTAKALLI(PUDİNGLİ) ASOSYAL MUHALLEBİ

MALZEMELER: 1 litre süt
            1 su bardağı (200ml/170gr) toz şeker (tercihe göre esmer ya da beyaz şeker)
            4 yemek kaşığı buğday nişastası (tepeleme)
            1 paket vanilya (isteğe bağlı)

PORTAKAL SOSU İÇİN: 4 adet portakalın suyu
            3.5 yemek kaşığı toz şeker
            1.5 yemek kaşığı nişasta


Hazırlanışı: Öncelikle toz şekeri, ve buğday nişastasını tencere içerisine dökün, iyice karıştırdıktan sonra soğuk süt ekleyin
             ve tamamen karıştığından emin olana kadar tekrar karıştırın. Sonra tencereyi ocağın üzerine koyun ve tam ateşte
             karışım kaynamaya/göz göz olmaya başlayıncaya kadar karıştırın. Kaynamaya başlayınca ocağın ateşini yarıya kısın
             ve bu şekilde yaklaşık 3-4 dakika boyunca karıştırmaya devam edin.
             Eğer vanilya ekleyecekseniz bu aşamada ya da en başta yapmalısınız. Muhallebi kıvam aldıktan sonra kâselere pay edin
             ya da büyük bir kabın içerisine tenceredeki tüm muhallebiyi dökün. Şimdi sırada portakal sosu (portakallı puding) var.
             Portakal sosunun -ki bu temelde bir puding sayılabilir- hazırlanış aşamaları Muhallebinin aşamaları ile aynıdır.
             Sos kaynadıktan sonra kâselere pay ettiğiniz ya da büyük kabın içerisine döktüğünüz muhallebinin üzerine sosu dökün.
             Oda sıcaklığına gelene kadar açıkta bekletin. İsterseniz bu aşamada beklemeksizin tercihe bağlı olarak sıcak yiyebilir
             ya da muhallebiniz oda sıcaklığına geldiğinde buz dolabında yaklaşık 2 saat dinlendirdikten sonra yiyebilirsiniz.
             Afiyet olsun.
